# Tech Noir

*Dystopian futuristic drama in 2094. A group of scientists invented an algorithm that can precisely measure the love between two people by analyzing all the data points you have generated since your birth, including the features of the gift you forgot in your shopping cart for Valentine's Day, daily pressure data from your smart toothbrush, lifelong heartbeat, dreams and your intelligent vacuum cleaner path at home...*

> "Only love and death will change all things." - Khalil Gibran

**Turkish:**

Sert bir irkilmeyle sabahın sıradanlığına daldı. Akıllı asistanına sessizce alarmını kapatmasını söylerken gözü tarihe takıldı "10 Nisan 2094". Yanında yatakla yorganı zarif vücuduyla birbirinden ayıran Defne hala uyanmamıştı. Ağır ağır banyoya yürüdü, yüzünü yıkarken tam uykudan koptuğu anı düşündü. Nedense ölümü düşünürken de tam uykuya daldığı an aklına gelirdi. Dışarıdaki kum fırtınası yüzünden sadece perdeleri açtı. Birkaç saniye Defnenin genetik piyangoda hile yapmış kadar güzel yüzünü izledikten sonra onu öperek uyandırdı. Defne gözlerini açtı, yüzündeki kaslar birbiriyle anlaşmış gibi uykunun dondurduğu suratında ahenk içinde bir gülümseme oluşturdular. Belki de gülüşten çok Defne'nin yüzündeki bu değişimi seviyordu.

Dün gece dinlediği son şarkının silik melodisi Defne'nin boş zihnini bir anda doldurdu ve saniyeler içinde kayboldu. Bugün o gün. İş için şık ama sade bir ceket ile geçen yıldönümü eşinin ona aldığı siyah eteği tercih etti. Uzun zamandır sanki damarlarında soğuk su gibi dolaşan bir şey vardı. Bir zihin bilimci olarak ekibi ile üzerinde yıllardır çalıştıkları gizli proje sonunda bitmişti. Bugün bir denek grubu ile yapılacak deneylerin ilk günüydü. Evden çıkarken eşi onun bu heyecanlı ve kaygılı halini farketse soru sormadı. İyi ve kötü,  doğru ve yanlış, aşk ve sevgi, hedefine doğru atacağın bir adım ve yanlış yollar, içi boş umutlar ve azim. Hayatın her anında neredeyse birbirinin içine geçecek kadar karışmış olan bunca şeyi saf bir şekilde kolayca birbirinden ayırt edebilme gücü iki insanı birbirinden ayıran sayısız özellikten en önemlisi olabilir  mi ? 



To be continued...

**English:**

Loading...